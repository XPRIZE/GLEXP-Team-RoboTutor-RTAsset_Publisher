Mtu Na Simba

Hapo zamani za kale, palikuwa na mtu aliyekuwa akitembea kichakani.

Ghafla, alikutana na Simba!

Simba alikuwa akipumzika katika nyasi fupi za msimu wa baridi.

Makutano hayo yalitokea ghafla mtu huyo asijue la kufanya.

Alijawa na woga.

Mwanzoni, Simba alishangaa pia na kuogopa kidogo.

Lakini mngurumo mkubwa ulisikika kutoka tumboni mwake kwani alikuwa na njaa.

Mtu yule alijikuta juu ya mti mrefu.

Alianza kupiga mayowe.

Simba alilala chini ya mti akisubiri mlo.

Muda ulipozidi kwenda, Simba alijifanya kulala usingizi.

Muda mfupi baadaye, mtu yule alilala usingizi.

Kisha akaamka tena.

Mwishoni alisinzia na kulala fofofo.

Lakini mara aliporomoka kutoka juu na kumwangukia yule Simba aliyelala.

Wote waliamka wakiwa wamechanganyikiwa na kuogopa.

Simba alisahau mlo wake na kukimbilia usalama wake.

Mtu yule alianza kukimbia akielekea upande mmoja na Simba.

Aligundua kwamba alikuwa akikimbia na Simba!

Kwa hivyo alibadilisha mwelekeo wake na kuepuka kuliwa na Simba!

