Jimbi na Sungura

Hapo zamani za kale, palikuwa na Jimbi na Sungura.

Walikuwa marafiki wakubwa.

Usiku mmoja, Sungura alimtembelea Jimbi na familia yake.

Walifurahia chakula cha jioni pamoja.

Wakati wa kwenda kulala ulifika.

Sungura aliona kwamba Jimbi na familia yake walipolala, vichwa vyao vilifichwa.

Sungura aliona kwamba Jimbi na familia yake walilala fofofo.

Yeye hakuweza kulala usiku kucha.

Asubuhi Sungura alitaka kujua siri ya Jimbi.

"Ninyi huweka wapi vichwa vyenu usiku?"

Jimbi aliamua kumchezea shere Sungura.

Alisema, "Rafiki yangu, sisi ndege tuna siri ya kulala.

Wakati wa kulala, sisi hukata vichwa vyetu.

Bila vichwa, sisi hulala vyema kabisa."

"Kisha asubuhi, sisi huvirejesha vichwa vyetu mwilini," Jimbi alieleza.

Sungura alikwenda nyumbani na kuiambia familia yake siri ya kuku.

Familia ya Sungura iliamua kujaribu wao wenyewe!

Unafikiri nini kilichotokea?

