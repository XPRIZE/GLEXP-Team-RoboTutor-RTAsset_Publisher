Mbuzi, Mbwa na Ng'ombe

Mbuzi, Mbwa na Ng'ombe walikuwa marafiki wakubwa.
Siku moja walienda safari kwa teksi.
Walipofika mwisho wa safari yao, dereva aliwauliza walipe nauli zao.

restart

Ng'ombe alilipa nauli yake.
Mbwa alilipa zaidi kidogo kwa sababu hakuwa na kiasi kamili cha pesa.
Dereva alikuwa karibu kumrejeshea Mbwa pesa zake zilizosalia 

wakati Mbuzi alipotoroka bila kulipa chochote.
Dereva alikasirika sana.
Aliondoka huku akiendesha gari bila kumrudishia Mbwa pesa zake zilizobaki.
Hiyo ndiyo sababu, hata leo Mbwa hukimbia kuelekea gari akiwa na nia ya kuangalia ndani

ili kumpata dereva aliye na pesa zake zilizosalia.
Mbuzi naye hutoroka anaposikia mlio wa gari.
Anaogopa kushikwa kwa kukosa kulipa nauli yake.
Na Ng'ombe hashughuliki gari linapo kuja.
Ng'ombe huchukuwa muda wake kupita barabara kutoka upande mmoja hadi mwingine.
Anajua kuwa alilipa nauli yake kamili!

