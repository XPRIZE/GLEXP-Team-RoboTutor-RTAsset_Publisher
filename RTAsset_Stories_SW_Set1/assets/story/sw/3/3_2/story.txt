restart

Msichana

Hapo zamani za kale, waliishi dada wawili, Nelima na Nambuya.
Wazazi wao walikuwa wamekufa.
Waliishi katika shamba lisilokuwa na mimea.
Hapakuwa na mvua wala chakula.
Aliyetaka chakula alilazimika kwenda mbali kukipata.
Nelima alikuwa mnyenyekevu, mnyamavu aliyependa kusaidia.
Dadake Nambuya alikuwa mwenye kiburi na hakumsikiza yeyote.
again

Hakuwajali watu wengine.
Siku moja dada hao waliamka na kugundua kwamba hawakuwa na chochote cha kula.
Walilazimika kutafuta chakula.
Kwa hivyo Nelima na Nambuya walikwenda kila mmoja upande tofauti.
and again

Wakati huo huo, paliishi mwanamke mkongwe kwa jina Netasile.
Aliaminiwa kupeana utajiri.
Netasile alikuwa na ugonjwa wa ukoma na mwili wake ulijaa vidonda.
Nambuya alipatana na mwanamke huyo aliyemwita, "Mwanangu, u hali gani?
Unatoka wapi?
Unakwenda wapi?"
Nambuya alijibu maswali yote.
Kisha mwanamke akasema, "Njoo unibebe unipeleke nyumbani kwangu nami nitakwambia la kufanya."
Nambuya alimwonyesha kiburi.
Alisema, "Heri nife kuliko niguse vile vidonda vyako."
Yule mwanamke alikimya na kumtakia safari njema.
Nambuya alitembea hadi akafika mahali walipokuwa jongoo, nyoka, mabuu na wadudu wengine.
Alikuwa amechoka na kudhoofika kwa kukosa chakula.
Alipoketi chini kupumzika, wadudu hawa walianza kumuuma.
Njiani, Nelima alimkuta mwanamke yule yule.
Alifurahi kumwona Netasile kwani alikuwa binadamu wa kwanza kukutana naye tangu aanze safari yake.
Mwanamke alimwita na kumuuliza maswali yale yale.
Nelima alikubali kumpeleka nyumbani kwake.
"Umefanya kile wengi wemekosa kufanya," mwanamke alisema.
Alimpa Nelima kijiti na kumwambia arudi nyumbani ambako angekuta kila kitu alichotaka.
Nelima alimshukuru mwanamke huyo mkongwe.
Alikimbia nyumbani na kupata nyumba mpya iliyojaa kila kitu pamoja na chakula kingi.
yet again

Akawa mwanamke tajiri zaidi nchini.
Lakini aliomboleza kumpoteza dadake.
Alisema, "Asiyesikia ushauri aliishia ndani ya kinywa cha ndovu."
