Mwanamke Wa Rangi Ya Machungwa

Siku moja, babangu alinibeba katika gari letu la rangi ya kibuluu kwenda mjini.
Tulisimama kwenye mzunguko tukisubiri taa zigeuke kijani.
Nilimwona mwanamke aliyevaa nguo nzuri ya rangi ya machungwa, akitembea pembeni mwa barabara.
Alikuwa amefunga kiunoni mshipi mkubwa mwekundu.
Mkononi alishika mkoba wa rangi ya machungwa.
restart 

Miguuni, alivaa viatu vya rangi ya machungwa vya visigino virefu.
Mwanamke huyu alisimama na kugusa nywele zake refu.
Zilikiwa zimeshikiwa katikati kwa kutumia kibano cha rangi ya machungwa.
Alipokuwa akirekebisha kibano chake cha nywele, mkoba wake ulianguka chini.
"Uuu," nilisema huku nikimhurumia.
Mwanamke huyu aliinama kuuokota mkoba wake.
Niliviona vipuli virefu vikubwa vya rangi ya machungwa vikitingisika alipofuta vumbi kutoka kwenye mkoba wake.
Wakati huo, taa ziligeuka kijani nasi tuliendelea na safari yetu.
"Nini unaangalia?"
babangu aliniuliza nilipogeuka kumwangalia yule mwanamke wa rangi ya machungwa mara ya mwisho.
"Mwanamke wa rangi ya machungwa," nilimjibu baba.
Nilifikiria juu ya rangi ya machungwa siku nzima.

