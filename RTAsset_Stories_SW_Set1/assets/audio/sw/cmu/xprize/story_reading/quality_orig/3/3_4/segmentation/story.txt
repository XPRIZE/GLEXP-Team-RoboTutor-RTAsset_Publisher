Mtoto Wa Kimiujiza

Hapo kale paliishi mzee mmoja.
Alikuwa na wanyama wengi sana kama vile mbuzi, ngamia, ng'ombe na punda.
Alimwoa mwanamke mrembo sana.
Baada ya kuishi kwa muda mrefu bila mtoto, mwanamke yule alijifungua mtoto mrembo.
Mumewe alifurahi sana na kujivunia mkewe.
Kwa sababu ya kazi nyingi, mwanamke huyo alimwacha mtoto nyumbani akiwa pekee na kwenda kukama ng'ombe.
Ilikuwa ni kawaida yake kumwachia kibuyu cha maziwa mahali pema ndani ya nyumba.
Kila mara mtoto alibaki chumbani, aliamka na kunywa maziwa yote na kuanza kulia.
Mamake angekimbia chumbani na kumlea.
Kila wakati kibuyu cha maziwa kilipatikana kikiwa tupu.
Hii ilishangaza sana.
Hakuna hata mmoja aliyejua nani alikunywa maziwa.
Mwanamke huyu alimwarifu mumewe matukio hayo.
Mumewe akaamua kupeleleza ili apate ukweli kamili.
Bwana huyo alijificha ndani ya nyumba na akashangaa kuona mtoto akinywa na kumaliza maziwa.
Lilikuwa jambo la kushangaza.
Mume na mkewe walipogundua haya, waliamua kumwacha mtoto huyo alale kisha wahame mahali pale wakati wa usiku.
Usiku ule, mtoto aliachwa na wazazi wake.
Walimwachia ng'ombe, ngamia na mbuzi.
Mtoto huyu alipoamka, 

akakuta wanyama alioachiwa na mazingira ya nyumbani yakiwa tulivu mno.
Alikasirika na akaamua kuwaua hao wanyama isipokuwa ng'ombe.
Aliingia tumboni mwa ng'ombe.
Ng'ombe alipokuwa malishoni, mwanamume fulani akapita na kumwona ng'ombe yule akasema, "Nitamchinja ng'ombe huyu nipate kitoweo."
Akamchoma kwa mkuki akafa.
Alipokuwa akimchuna ngozi, akasikia sauti ikitokea kwenye tumbo la ng'ombe, "Usiniumize, niko tumboni!"
Mtoto wa kimiujiza akatoka ndani mwa ng'ombe huyu na kujinata katika kichwa cha mwanamume huyo.
Mwanamume aliogopa na kukimbia bila kula ile nyama.
Alipofika nyumbani alimchinjia huyo mtoto kondoo dume aliyenona.
Mtoto wa kimiujiza akala, akafurahi na usiku huo akaenda zake.
