Nyani Walioenda

Watu wa kijiji cha vyumba vidogo walikuwa wanaanza kutokuwa na furaha.
Wanyama wa mwituni walianza kufika pale na kuwaogofya.
Wanyama hawa walikula mimea yao yote.
Hata waliwabeba watoto na kuwaondosha pale.
Hapakuwa pahali pazuri pa kuishi tena.
Lakini, wangeenda wapi?
Familia moja ilipata jibu.
Haikuwa vigumu kupata chakula milimani.
Vichaka vilimea katikati mwa pengo za miamba.
Miti ilimea kwenye mitelemko ya milima.
Wazazi walitega sungura wa miambani.
Watoto walishika ndege.
Familia zingine ziliona jinsi familia ya milimani ilivyoishi vizuri.
"Maisha ya kule milimani ni mazuri," bwana alisema.
"Lazima mje huko pia."
Hivyo punde familia zingine zilihamia milimani.
Kila familia ilipata pango na kuishi ndani na wakapata joto na kuwa salama.
Punde watoto walikuwa wepesi wa kupanda miamba na kutafuta matunda mitini.
Wangening'inia kwenye matawi kama vile kima hufanya.
Polepole, vitu vilianza kubadilika.
Watoto walipunguza kuongea, na kukoroma zaidi.
Kisha watu wazima waliona kwamba pua zao zilikuwa zinakuwa kubwa.
Waliota nywele zaidi.
Kila walipoangaliana, waliona kwamba meno yao yalikuwa marefu.
Walianza kutembea kwa miguu minne.
Walikuwa viumbe vipya ambavyo hakuna aliyekuwa amewahi kuona pahali pale mbeleni.

Hiki ndicho kiumbe ambacho watu waliita nyani.
Kwa muda, nyani waliishi kwa furaha.
Waliacha kuwakimbiza sungura wa miambani na kula mabuu mchangani.
Walisahau jinsi ya kutembea.
Walivua nguo zao kwa sababu miguu yao na mikono yao ilikuwa imefunikwa kwa nywele nyeusi.
Bado walikumbuka kwamba walikuwa watu.
Waliangaliana pua zao kubwa na kuchekana.
Lakini hawakupenda kule kucheka.
Waliruka juu na chini kwa hasira.
Hiyo ndiyo sababu leo nyani huishi katika makundi madogo na hawaishi kama taifa la nyani.

