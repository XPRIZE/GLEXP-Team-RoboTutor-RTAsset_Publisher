Paka Mwerevu

Katika kijiji chetu panaishi Bwana Kiio.
Bwana Kiio ana paka wa madoa meusi na meupe kwa jina Safi.
Bwana Kiio anapoenda kazini, anaacha mlango wazi.
Safi anakaa katikati ya mlango na kuilinda nyumba ya Bwana Kiio.
Mbwa wa jirani akikaribia, Safi anamkodolea macho na kumunyooshea kucha zake.
Mbwa anatoroka na kurudi kwao.
Jirani akitokezea, Safi yu tayari kumkwaruza.
Jirani anageuka mbio na kwenda zake.
Safi akihisi njaa, anafunga mlango kwa kuusukuma.
Anaingia ndani na kula chakula chake.
Safi akimaliza, anaruka juu ya sofa na kulala.
Unachosikia ni: Purr!
Bwana Kiio akiwasili, Safi hujinyoosha kwa furaha na kumkaribisha nyumbani.
Bwana Kiio na Safi wanaketi karibu na moto kila mmoja akisoma gazeti.
