Adhabu

a Swahili story

Siku moja mamangu alinunua matunda mengi sana.
Mimi na ndugu zangu tulijiuliza lini mama angetugawia ili tule.
Baadaye, kakangu, Rahim, alijificha.
Aliyala matunda yale yote peke yake!
Mimi na ndugu yangu tulipogundua, tulilia tukisema, "Rahim ni mtukutu tena ni mchoyo."
Mama alikasirika sana alipogundua kwamba matunda yote yalikuwa yameliwa.
Mimi na ndugu yangu tulimwangalia Rahim kwa macho makali.
Tulimwuliza mama ikiwa angemwadhibu Rahim.
Lakini, Rahim alipata adhabu ambayo hatukutarajia.
Rahim hakuweza kutulia pahali pamoja!
Mama alipomwuuliza alijibu kwa sauti ya chini, "Naumwa na tumbo."
Sote tuliona kwamba hiyo ilikuwa adhabu mbaya kuliko kama Rahim angechapwa na mama.
Baadaye alipopata nafuu, Rahim alituomba msamaha.
